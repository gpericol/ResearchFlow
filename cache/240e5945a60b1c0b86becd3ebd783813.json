{
  "url": "https://www.mattoscacco.com/blog/comunicazioni/come-allenarsi-a-scacchi/",
  "timestamp": 1744579202.9619176,
  "content": "CHI SIAMO\nACCADEMIA\nSHOP\nBLOG\nBAMBINI\nCONTATTI\nCATEGORIA: COMUNICAZIONI & CONSIGLI\nCOME ALLENARSI A SCACCHI\nI giochi da tavolo hanno il potere di stimolare la mente e offrire un’esperienza unica.\nTra questi, gli scacchi sono senza dubbio uno dei più affascinanti e impegnativi.\nNon solo richiedono abilità strategiche e tattiche, ma anche una mente agile e allenata.\nIn questo articolo, ti mostrerò come allenarsi a scacchi, evidenziando l’importanza di un impegno costante e presentandoti diversi approcci per allenarsi sul proprio gioco.\nPerciò, non perdiamoci in altre chiacchiere e iniziamo subito!\n1. I BENEFICI DEGLI SCACCHI E L’IMPORTANZA DELL’ALLENAMENTO\nGli scacchi sono un’attività che va oltre il semplice passatempo.\nOltre a essere un gioco divertente, offrono una vasta gamma di benefici per la mente e il corpo.\nDiversi studi hanno evidenziato come giocare a scacchi migliora la concentrazione, la memoria, le abilità decisionali e la capacità di risolvere i problemi in modo creativo.\nInoltre, gli scacchi insegnano anche la pazienza e la perseveranza, qualità essenziali per affrontare le sfide della vita.\nTuttavia, per godere appieno dei benefici degli scacchi, è fondamentale allenarsi costantemente.\nNon basta giocare occasionalmente, ma occorre dedicare tempo ed energia per affinare le proprie abilità e progredire costantemente.\nPerciò, passiamo subito ai metodi che hai a disposizione per svolgere l’allenamento scacchistico!\n2. ALLENARSI ONLINE\nInternet ha reso l’apprendimento degli scacchi più accessibile che mai.\nEsistono numerosi siti web e piattaforme che offrono lezioni, tutorial, esercizi e partite contro avversari di diversi livelli di abilità.\nI siti più famosi sono Chess.com e Lichess.org.\nQuesti strumenti consentono di apprendere nuove strategie, esplorare aperture diverse e migliorare il proprio stile di gioco.\nCome in tutto… La pratica rende perfetti.\nPertanto, il mio consiglio è quello di giocare costantemente, anche qualche partita al giorno, sia online ma anche su scacchiera fisica.\n“Come? Vorresti avere una scacchiera in legno di altissima qualità?”\nNon ti preoccupare, ci sono qui io a darti tutti i consigli necessari!\nTi svelo un segreto… Ho scritto un artico dedicato esclusivamente alle migliori scacchiere che puoi trovare sul mercato!\nInoltre, ti spiegherò i vantaggi che ha il fatto di avere una scacchiera fisica.\nEcco qui l’articolo, dagli un occhio, sono sicuro che non te ne pentirai!\n“Le migliori scacchiere in legno”\nInoltre, ecco qui un video realizzato dal Grande Maestro italiano Andrea Stella, il quale ti mostrerà come allenarsi a scacchi sul sito Chess.com…\nTuttavia, concedersi delle pause dagli scacchi, ogni tanto, può solo fare del bene!\nQueste pause ti permetteranno di ritornare all’allenamento ancora più motivato ed energico una volta ripreso.\nTi parlo per esperienza personale!\nInfatti, quando ero molto più attivo scacchisticamente parlando, facevo una pausa dagli scacchi di circa una settimana ogni tre/quattro mesetti circa.\nQueste pause erano oro!\nMi permettevano di riorganizzare le idee e, una volta ritornato in pista, i benefici si facevano sentire eccome!\nUn altro metodo per mantenersi allenati e migliorare è…\n3. PARTECIPARE AI TORNEI DAL VIVO\nUn altro modo eccellente per allenarsi a scacchi è partecipare a tornei e unirsi ai circoli.\nQuesto offre l’opportunità di giocare contro avversari di diverse abilità, confrontarsi con giocatori più forti e ricevere feedback e consigli dai più esperti.\nSi, è bello giocare online… Tuttavia il gioco degli scacchi è nato in una realtà fisica!\nL’interazione sociale con altri appassionati di scacchi può anche creare un ambiente stimolante e motivante!\nÈ anche questo il bello degli scacchi! Non credi?\nPer questo ti consiglio assolutamente di dare un’occhiata a Questo articolo, dove ti parlerò dei club di scacchi e ti svelerò il costo per accedervi.\nTuttavia, se dovessi decidere di partecipare a un torneo dal vivo, è si fondamentale allenarsi con i metodi che stai imparando oggi, tuttavia è bene considerare altri fattori molto importanti!\nVuoi scoprire quali?\nEcco l’articolo che fa per te: “come allenarsi per un torneo di scacchi”.\nInoltre i tornei dal vivo sono spesso a variazione Elo, e per iscriversi a essi serve essere tesserati alla Federazione Scacchistica Italiana.\nTi sembrerà un po’ meccanico come procedimento ma… Tranquillo, l’apparenza inganna!\nPer scoprire in maniera semplice ed efficace il mondo dei tornei e in particolare del punteggio Elo, ecco qui l’articolo dedicato che risponderà a tutti i tuoi dubbi: “come calcolare la propria variazione Elo in un torneo”.\nUn altro metodo fondamentale per allenarsi a scacchi è…\n4. RISOLVERE TATTICHE\nLe tattiche sono combinazioni di mosse che consentono di ottenere un vantaggio inaspettato sul proprio avversario.\nRisolvere puzzle tattici è un ottimo modo per allenare l’occhio sulla capacità di individuare tatticismi!\nEsistono vari siti web che offrono un’ampia selezione di puzzle tattici adatti a giocatori di ogni livello.\nI più comuni sono Chess.com e Lichess.org.\nTuttavia, esiste un sito poco conosciuto per risolvere tattiche che sono certo ti piacerà!\nVuoi scoprire di quale sito si tratta?\nPer scoprirlo ti invito alla lettura di questo articolo, in cui ti spiegherò anche l’importanza del risolvere i problemi tattici e ti mostrerò come poterti allenare nella pratica!\n“Perché è importante risolvere problemi e dove esercitarsi”\nInoltre ti consiglio la visione di questi nostri video, dagli un’occhiata, non te ne pentirai!\nEcco un altro metodo per allenarsi a scacchi…\n5. FAI ESERCIZI SPECIFICI\nImmagina di essere un giocatore di pallavolo che si sta preparando per un importante torneo.\nInvece di limitarti a giocare solo partite, è essenziale integrare nella tua routine di allenamento esercizi specifici per migliorare le tue abilità tecniche e fisiche.\nL’allenamento potrebbe includere una varietà di esercizi mirati a perfezionare le diverse componenti del gioco della pallavolo.\nAd esempio, potresti concentrarti sul migliorare la tua precisione nei passaggi e nelle alzate, lavorando su esercizi di palleggio sia in posizione fissa che in movimento.\nInoltre, potresti dedicare del tempo a esercitarti sugli attacchi, lavorando sulla potenza dei tuoi colpi, sulla varietà di angolazioni e sulla capacità di leggere la difesa avversaria.\nPerché ti ho fatto questo esempio?\nIl motivo è semplice: lo stesso concetto vale per gli scacchi!\nL’obiettivo di questo tipo di allenamento è quello di sviluppare una vasta gamma di abilità e di essere preparati per qualsiasi situazione di gioco che potresti incontrare.\nGiocare solo partite di scacchi non ti permetterebbe di concentrarti in modo specifico su determinati aspetti del gioco in modo mirato.\n“Ok, e allora come posso esercitarmi in modo mirato sugli scacchi?”\nUn modo è stato appena visto, ovvero il risolvere problemi tattici.\nTuttavia, per andare più in profondità, si possono utilizzare dei trucchetti per andare a fare un allenamento su un argomento specifico!\nTi spiegherò ora un metodo per andare a svolgere esercitazioni mirate…\nPrima di tutto, collegati al sito Lichess.org (ti consiglio di usare questo poiché è un sito gratuito), dopodiché vai sulla sezione “strumenti”, “editor scacchiera”…\nNella schermata che ti apparirà, ti sarà sufficiente cliccare sulla sezione “imposta la scacchiera”…\nA questo punto ti si aprirà una quantità di posizioni preimpostate che non è affatto niente male!\nTuttavia ti sconsiglio di allenarti impostando un’apertura, poiché dovrai giocare un’intera partita contro il computer.\n“Ma perché questo?” Ti starai chiedendo!\nPer approfondire la questione, ti invito alla lettura di questo articolo: “come giocare contro il computer”.\nPerciò il mio consiglio è quello di impostare delle posizioni del finale!\nPerciò, una volta che avrai scelto la posizione desiderata, ti basterà cliccare su “continua da qui”…\nA questo punto ti appariranno due scelte: allenarsi contro il computer oppure contro un amico…\nÈ estremamente interessante optare per una partita contro un amico, sia per allenarsi insieme e mantenere alta la motivazione, sia perché si riescono a replicare le mosse di un essere umano e non di un motore scacchistico!\nRicorda che il computer ha uno stile di gioco leggermente diverso rispetto a quello umano!\nDi conseguenza, nella maggior parte dei casi, la scelta di giocare contro un amico è la soluzione migliore.\nTuttavia, se stai affinando le tue abilità su un finale in cui il tuo amico, a causa di una mancanza di conoscenze specifiche, non è in grado di metterti realmente alla prova, l’opzione di giocare contro il computer risulta comunque ottimale.\n6. CONCLUSIONI\nAllenarsi a scacchi richiede tempo, dedizione e una passione per il gioco.\nAttraverso l’uso delle risorse online che hai visto oggi, la risoluzione di tattiche e la partecipazione a tornei, è possibile migliorare le proprie abilità, allenarsi e ottenere una comprensione più profonda di questo affascinante gioco.\nRicorda…\nIl segreto per diventare un giocatore di scacchi di successo è la costanza e la perseveranza!\nQuindi, mettiti alla prova, affronta le sfide e goditi il meraviglioso mondo degli scacchi!\nCiao!\nCATEGORIE\nPartite commentate\nPrincipianti\nStrategie avanzate\nTattica\nAperture\nMediogioco\nFinali\nComunicazioni & Consigli\nI PIÙ LETTI\nPrincipianti\nCOME DIVENTARE INSEGNANTE DI SCACCHI\nPrincipianti\nOBIETTIVO 1000 PUNTI IL PERCORSO PER MIGLIORARE A SCACCHI\nPrincipianti\n9 STRATEGIE PER VINCERE I FINALI DI SCACCHI\nPrincipianti\nLE MIGLIORI STRATEGIE PER VINCERE A SCACCHI\nPrincipianti\nCOME VINCERE A SCACCHI SENZA STUDIARE LA TEORIA\nPrincipianti\n5 COSE DA SAPERE PER MIGLIORARE A SCACCHI\nENTRA A FAR PARTE DELL'ACCADEMIA ONLINE\nFAI LA TUA MOSSA\nSOCIAL\n4 COMMENTI\nangelo il 30 Gennaio 2010 alle 1:32\nCiao e grazie per questo blog!\nSono un neofita è ho trovato molto interessante questo articolo.\nvolevo solo chiederti se il software Chess mentor può essere d’ aiuto per acquisire una buona tattica.\nGrazie in anticipo.\nCiao\nChristian il 30 Gennaio 2010 alle 9:17\nCiao e grazie per il complimento! 😉 Comunque si si è molto utile, però se lo devi acquistare sinceramente te lo sconsiglio poichè sarebbero soldi sprecati. Trovi un sacco di problemi di scacchi gratuitamente in giro…\nSpero di essere stato soddisfacente nella risposta..\nChristian\nangelo il 3 Febbraio 2010 alle 19:52\nCiao Christian,\ngrazie per la risposta!\nP.s. trovo questo sito di grande aiuto per i neofiti nonchè autodidatta come me.\nAngelo\nChristian il 3 Febbraio 2010 alle 19:55\nGrazie! 🙂 🙂 Ne sono proprio contento ed infatti era proprio il mio intento!\nTRACKBACK/PINGBACK\ndiggita.it - Come allenarsi a scacchi... Il modo per migliorare a scacchi è studiare. Ma bisogna studiare con criterio. Nel libro \"…\nINVIA UN COMMENTO\nIl tuo indirizzo email non sarà pubblicato. I campi obbligatori sono contrassegnati *\nSalva il mio nome, email e sito web in questo browser per la prossima volta che commento.\nINVIA COMMENTO\nMATTOSCACCO S.R.L.\nVia Solferino 20/B, Casorate Sempione,\n21011 (Va)\nP.IVA: 03927970123\ninfo@mattoscacco.it\nPrivacy Policy – Cookie Policy –\nTermini e condizioni di vendita\nENTRA A FARE PARTE DELL’ACCADEMIA ONLINE\nFAI LA TUA MOSSA\n© 2023 – Design by WebtoDo\n100%\nCome posso aiutarti?\nContinua senza accettare →\nINFORMATIVA\nNoi e terze parti selezionate utilizziamo cookie o tecnologie simili per finalità tecniche e, con il tuo consenso, anche per le finalità di esperienza e misurazione come specificato nella cookie policy.\nPuoi liberamente prestare, rifiutare o revocare il tuo consenso, in qualsiasi momento, accedendo al pannello delle preferenze. Il rifiuto del consenso può rendere non disponibili le relative funzioni.\nUsa il pulsante “Accetta tutto” per acconsentire. Usa il pulsante “Rifiuta tutto” o chiudi questa informativa per continuare senza accettare.\nNecessari\nEsperienza\nMisurazione\nScopri di più\nRifiuta tutto\nAccetta tutto"
}